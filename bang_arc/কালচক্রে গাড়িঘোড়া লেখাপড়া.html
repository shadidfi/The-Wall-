<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>কালচক্রে গাড়িঘোড়া লেখাপড়া</title>
    <link rel="stylesheet" href="back1.css">
</head>
<body>
    <h1>কালচক্রে গাড়িঘোড়া লেখাপড়া</h1>
    <h2>-ক্যাডেট জায়েদ(৩০৮২) </h2>

    <div class="story">
        <p>
            কলকাতার দেশলাই ব্যবসায়ী বাবু রামসিংহের ছোট ছেলে গৌরসিংহের হাতে খড়ির পর প্রথম যেদিন পণ্ডিত রাঘব আচার্যের অধীনে আদর্শলিপি শিক্ষা করতে চেষ্টা করেছিলেন এবং বারবার কঠিন ইংরেজি শব্দ মুখস্ত করতে ব্যর্থ হচ্ছিলেন বাবু মশাই উৎসাহ দেবার ছলে কৌতুক আওরেছিলেন, ‘’বাবা গৌড়, পড়ালেখা কর, লেখাপড়া করে যে, গাড়িঘোড়ায় চড়ে সে।‘’ কলকাতার অপরিপক্ব রাস্তায় অপ্রতুল গাড়ির বহর দেখে গৌড়সিংহের খুব শখ হয়েছিল গাড়িতে চড়ে বেড়াবার। কিন্তু তখন কি বাবু মশাই জানতেন যে তার এই ছোট্ট উৎসাহের বাণী কোটি কোটি পিতা মাতার কাছে বেদনাবাক্য রূপে ছড়িয়ে বেড়াবে? <br><br>
বলতে গেলে, ছড়াটির ব্যাপারে বুঝি দৈব বিশ্বাস ছিলো মানুষের। মানুষ আরেকটু ক্ষমতাধর হলেই বুঝি এই দুই পঙ্কতিকে বানিয়ে ফেলতো বেদের শ্লোক কিংবা কোরআনের আয়াত। গত শতাব্দির শেষের দিকে একটি প্রজন্ম কৃষি জীবন থেকে বিচ্ছিন্ন হয়ে প্রবেশ করেছিলো প্রশাসন, প্রযুক্তি ইত্যাদি পেশায়। লেখা-পড়া করলে বাহারি গাড়ির গদির আসনে চড়া যাবে, এই দৃঢ় বিশ্বাস চেপে আমাদের পিতা-পিতামহরা নদী সাঁতরে, পায়ে হেঁটে, ঝড়-বাদলার দিনে স্কুলে যেতো। আর মাস্টার সাহেব যখন একই কথায় পূণরায় আবৃত্তি করতেন তখন বুঝি তাদের উৎসাহের আগুনে তেল ঢেলে দেওয়া হতো। লেখা-পড়া করলেই লাঙল, গোয়াল, গরু ইত্যাদির জীবন থেকে রেহাই পাওয়া যাবে, ঢোকা যাবে গাড়ি-ঘোড়ার জগতে- এমনি ছিলো বিশ্বাস। লেখাপড়ার মেওয়া ফলেছিলো ঠিকই। কৃষকের ছেলেরা ডাক্তার, ইঞ্জিনিয়ার হতে পেরেছিল, গাড়ি ঘোড়ায় চড়ার ব্যবস্থাও হয়েছিলো। তবে না বললেই নয়, ছড়াটির গোড়াতেই গলদ রয়েছে। লেখা-পড়ার খুব সংক্ষেপিত দিককে বর্ণনা করা হয়েছে এখানে। সচেতন অভিভাবকেরা গাড়িঘোড়ার মুলা ঝুলিয়ে যে লেখাপড়াকে আকৃষ্ট করেছেন তার বিপদ ঘটাই স্বাভাবিক। সত্যি বলতে আজকালের শিক্ষাব্যবস্থা শিক্ষার্থীদের বেকার বানানোর কারখানা। গাড়িঘোড়া চড়ার সঙ্গে সঙ্গে আজকাল লেখাপড়ার সংজ্ঞাও গেছে বদলে, পালটে গেছে হিসাব। <br><br>
মুর্খরতার সঙ্গে দুর্বৃত্তদের যোগাযোগ ঘটাতে পারলে বাহারি গাড়ির পসরা সাজিয়ে রাখা যাবে। আবার বৈধ পথেও লেখাপড়াকে পাশ কাটিয়ে কেউ হয়ে যেতে পারে গাড়ি-বাড়ির মালিক। গ্রামের এক স্কুল শিক্ষক তার দুই পুত্রকে বহু চড়াই উৎরাই পার করিয়ে পড়িয়েছেন এবং বলেছিলেন পাশের বাড়ির স্কুল পালানো, ফাঁকিবাজ ছেলে দুটোর থেকে দূরে থাকতে। শিক্ষকের ছেলেরা চান্স পায় পাবলিক বিশ্ববিদ্যালয়ে আর প্রতিবেশী দুই সুপুত্র অবৈধ পথে পাড়ি জমায় ইতালি। শিক্ষক হাঁপ ছেড়ে বাঁচলেন এই ভেবে তার ছেলে দুটোর কোনো গতি হবে। মন্দ সঙ্গ ছেড়ে বড় জায়গায় চাকরি করবে। কয়েক বছর পর ছেলেদের পাঠানো সাদা কালো টাকায়  তিনতলা দালান তোলেন পাশের বাড়ির ভদ্রলোক। বাড়ির সামনে তৈরী করেন বাগান। আর শিক্ষকের বড় ছেলে মফস্বলে কোনোমতে একটি চাকরী জোগাড় করলেও বেকার থাকে ছোটটি। শিক্ষকের টিনের ছাপড়া, বিলাসবহুল টাইলস লাগানো দালানের পাশে পরে থাকে কৌতুক রূপে। শিক্ষক যখন জং ধরা টিনের গেট পেরিয়ে সাইকেলে করে পড়াতে যান তখন ভ্রুম ভ্রুম শব্দে বিদ্রুপের হাসি হেসে মোটরসাইকেল বেড়িয়ে যায় ইতালি হাউজ থেকে। এভাবেই তাচ্ছিল্যের হাসি হাসে জীবনের সমীকরণের ফাঁকফোকরে এগিয়ে যাওয়া মানুষেরা। <br><br> 
সমাজবিজ্ঞানীরা বলেছেন যে শিক্ষা একটি সম্পদ, শিক্ষা মানুষেরন জীবনের সম্ভাবনা বাড়ায়। কিছু গ্রামীন শিক্ষিত বেকার তরুণদের বেলায় এসব তত্ত্ব অসাড়। শিক্ষা যেন তাদের কাছে পরিণত হয়েছে এক বোঝায়। চাকরির বাজারের দর তার জন্য জুতসই নয়। আবার লজ্জার কারণে উঠতে পারে না রিক্সা-ভ্যানে। সে তো এই জেনে এসেছে যে শিক্ষা মানে ধুলোমাটি থেকে সরে যাওয়া। এসি লাগানো, টাইলস বসানো সাদা রঙের অফিসের স্বপ্ন দেখতে দেখতে বেঞ্চিতে বসে চুমুক দেয় চায়ের কাপে। সংকোচ ভরা কণ্ঠে বলে, ‘’ মামা, বাকির খাতায় লিখে রাখিয়েন। কাল দিয়ে দিবো।‘’ দোকানি মুচকি হাসি হেসে লিখে রাখে দুই মাসের বাকির খাতায়। চোখে সাংগ্লাস দিয়ে ঢেকে রাখে অনুভূতিহীন মলিন চোখ। যেখানে ছোট বোনের বিয়ে, বৃদ্ধ বাবা-মার করুণ চেহারা তাকে বুড়িয়ে দেয় কয়েক যুগ। ভাবে- লেখা পড়াটা আরেকটু কম হলে একয়াট পিয়নের চাকরি জুটে যেতো। <br><br>
জীবনে সাধ আর বাস্তবতা কখনো মেলানো সম্ভব নয়। তাসের ঘটার মতো অনিশ্চিত এই সমাজে আজ শিক্ষা নামের পরিহাসের আগুনে দগ্ধ হয়ে যে ঝরে যায় কত সম্ভাবনা, তার উত্তর কোথায়?

        </p>
    </div>
    
</body>
</html>