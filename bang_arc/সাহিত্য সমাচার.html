<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>সাহিত্য সমাচার</title>
    <link rel="stylesheet" href="back1.css">
</head>
<body>
    <h1>আধুনিকতার ক্রান্তিলগ্নে মাতৃভাষা বাংলা</h1>
    <h2>-Soumik 3194</h2>

    <div class="story">
        <p>পশ্চিমা ইংরেজি সংগীত এর সুরের মন্ত্রমুগ্ধ মায়া, বলিউডও স্টারপ্লাসের হিন্দি সিরিয়ালের সম্মোহনী নেশার জাল কিংবা কোরিয়ান বিটিএস আর্মির অতি উম্মাদনায় আত্মগৌরবী বাঙালির হৃদয় আজ ভুলেই গেছে তার শেক- ড়ের কথা, অথচ ইতিহাসের আরশিনগর এখনো যে রফিক সালাম, জব্বারের লাল বুধিরাক্তে সিক্ত। 
            <br><br>
            "জানেন দাদা, আমার ছেলের বাংলাটা ঠিক আসে না; না, এটি কোনো ভাষা অনুরাগী পিতৃমনের আক্ষেপ নয়, বরং পাশ্চাত্যের ধুম্র সায়ার হারিয়ে যাওয়া তথাকথিত ডিজিটাল বাঙালিদের জাতীয় স্লোগান। খাদ্য উৎপাদনশীলতার বৃদ্ধি লগ্নে এক সময় বাংলার মাটিতে জন্ম হয়েছিল হাইব্রিড ফসলের, আজ সেই বাংলার মাটিতে দাঁড়িয়েই ইংলিশ মিডিয়াম পড়ুয়া সোনার ছেলেরা জন্ম দিয়েছে এক বিকৃত হাইব্রিড বাংলা ভাষা। মুমূর্ষু বাংলা ভাষার এই বিকৃত হাইব্রিড বাংলাদেশে ছড়িয়ে পড়েছে। এই বিকৃত রূপ ছড়িয়ে পড়েছে টিভির উপস্থাপক থোক পেশাজীবীদের সম্ভাষণে। শুধু দেশের তাজা প্রাণের তরুণ- তরুণী ই নয়, সুশীল সভ্য সমাজের সর্বোদ্ধত আন্টি সম্প্রদায় রা লোক মিডিয়ামে কিন্তু পিছিয়ে নেই। সমাজ সমালোচক এই মহামতী- দেখানোর এক নির্বোধ দৌড়ে লিপ্ত হয়ে ইংলিশ সন্তান পড়ানোকে বানিয়েছেন আভিজাত্যের নিশান। প্রায় অর্ধশতাব্দীরও বেশি সময় পূর্বে বাংলার মুক্তিপ্রেমী পাখি গুলো সাদা চামড়ার শোষণের নিগড় হতে স্বাধীনতা লাভ করলে ও মুক্ত হতে পারেনি ইংরেজি ভাষা কিংবা অপসংস্কৃতির অবিনাশী প্রভাব থেকে।বিশ্বায়ন ও উচ্চশিক্ষার প্রাণকেন্দ্র, ইংরেজি চর্চাকে, আমি আমি নিরুৎসাহিত করছি না, কিংবা হিন্দি আরবির মতো বহুভাষার তুলনামূলক জ্ঞানকেও অবদমিত করছি না। তবে স্বচ্ছ ও মিষ্টস্বাদী দুগ্ধ যেমন এক ফোঁটা লেবুর রসে তিক্ত হয়ে যায় তেমনি বাংলার অম্লান আব্দমালা বিদেশি শব্দের অযাচিত ব্যবহারে হারায় তার চিরচেনা শ্রুতি মধুর ব্যঞ্জনা। 
            <br><br>
            সাহিত্যপ্রেমী বাঙালি মন আজ অপসংস্কৃতির পরা নতাকে আপন করে নিয়ে ভুলে গেছে নজরুলের ঝংকারে 'লাথি মার ভাঙরে তালা', হারিয়ে যাচ্ছে কবিগুরুর 'শেষের কবিতা'র মতো হাজারো মধুবর্ষী প্রেমমালা, একুশ শতকের বাংলা আজ আর কাঁপে না সুকান্তের দুর্দম আঠারোর পুদা- ঘাতে, প্রেমিক কবিরা আর সাজায় না অনুভূতির ছন্দ, গভীর নিশুত রাতে। ১৯৫২ সালে ভাষা সংগ্রামের এক রক্তগঙ্গায় অবগাহন করে বাংলার দামাল ছেলেদের হাতে রক্ষিত হয়ে- ছিল মাতৃভাষা বাংলা, আজ বাংলা মায়ের কোমলময়ী আঁচল আবার খাঁমচে ধরেছে সেই পুরনো ঝাকু পাশ্চাত্যের লোষ্ট্রাঘাতে এই বিধ্বস্ত বাংলা তাই ভাষার পুনর্জাগরণের সমরাঙ্গনে সাহসী যোদ্ধা হতে হবে আমাদের। ঈশ্বরচন্দ্র বিদ্যাসাগর, রাজা রামমোহনের বর্ণ- মাধুর্যে সৃষ্ট রাজ প্রাসাদের অতন্দ্র প্রহরী হবো আমরা। নইলে আত্মপরিচয়হারা এক শিকড়হীন পরগাছা হয়ে ভেসে যেতে হবে সময়ের স্রোতে।</p>
    </div>
</body>
</html>