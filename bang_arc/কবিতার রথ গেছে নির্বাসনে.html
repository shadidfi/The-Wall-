<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>কবিতার রথ গেছে নির্বাসনে</title>
    <link rel="stylesheet" href="back1.css">
</head>
<body>
    <h1>কবিতার রথ গেছে নির্বাসনে</h1>
    <h2>-ক্যাডেট আরাফ(২৯৮৭)</h2>

    <div class="story">
    <p>
        
        নাহ, আজ আর কোনো ক্রমেই লেখা-লেখিতে মন দেয়া যাবে না। ইচ্ছে ছিলো বারান্দায় উজ্জ্বল সূর্যের সোনালী প্রলেপ গড়াগড়ী দেওয়া আগে অতিথেয়তার স্পর্শে কবিতার একটা নান্দনিক শারিরীক অবকাঠামো দাড় করাবো। ইচ্ছে ছিলো স্বপ্ন কাগজের হৃদয় কেটে কেটে তাতে বসাবো রক্তাক্ত বর্ণমালা কে। হৃদয়ের উদভ্রান্ত উচ্চাসনী তৃষ্ণাগুলোকে বোধ হয় আর সাজানো হলো না। আজ সকালে এতোটাই তীব্র আলো যে কবিতার পেলব মুখশ্রীতে আমাকে অবহেলা আর বিদ্রুপে সুক্ষ্ণ রেখাকেও আবিষ্কার করতে আমার কষ্ট হচ্ছে না। অথচ মাত্র কটা দিন আগের কথা, যখন ১৮ পঙ্কতি কবিতার পুরু কান্ডের ভেতর আমাকে আবিষ্কার করতে পেরেছি সহজে। প্রতিটি বিরাম চিহ্ন শেষে আমি ক্লান্ত হয়েছি। অতৃপ্ত স্তব্ধতায় দাড়িয়েছি নক্ষত্রের ছাঁচে। দু’হাতে সময় ঠেলে ব্যস্ত জীবন আমার হাপ ছেড়ে বেচেছে কোনো মতে। ঘন কুয়াশা নগ্নপায়ে নিশ্চুপে দাড়ানোর আগে আমি কবিতাকে শুতে দিয়েছি ঘুনে খাওয়া পাঁজরের শেষ অস্থিটির পাশে। অথচ আজ সময়ের কষাখাতে কবিতাকে জাপ্টে ধরেছে মেঘের কামাতুর জিহবা। কবিতার সন্তান ঘুমিয়ে আছে এক ঝাক শাড়ির আচল আড়াল করেছে তাদের মুখ। সন্তানদের ঘুম পাড়াতে বড় পটু ওরা। অথচ আমার মাথায় রাজ্যের সকল চিন্তারা জট পাকিয়েছে। ঘুমহীন ইচ্ছে গুলো উড়ে উড়ে চলে যাচ্ছে আকাশের প্রান্ত সীমায়, আলোকবর্ষের দুরত্বে। <br>
        <br>
        অভিধানের পাতায় যেনো শব্দ নেই। প্রতিটা অক্ষরে অক্ষরে কেবল কান্নার নোনা কষ্ট। হিংসার লেলিহান শিখা আজ চিতার সমান্তরাল থেকে ওপারে জ্বলছে। না, আজ আর বোধ হয় আমার কবিতা লেখা হলো না। 
        কেনোই বা হবে? পুজোর বেদিটায় কতদিন সতেজ ফুল দেওয়া হয় নি। সকল ইচ্ছে শক্তি গুলো আজ জল শূন্য হয়ে পরে রয়েছে। প্রতিটি চিন্তার মতো সতেজ বৃক্ষের গোড়ায় জন্মেছে সতেজ ক্যাক্টাস। কবিতা আজ জাঁদরেল হাতুড়ির নিচে অক্সফোর্ডের পাতা থেকে চুষে নেওয়া অমৃত গলাধঃকরণে ব্যস্ত। আর আমার কাছে কি বা আছে? সস্তা কিছু গোড়ায় প্রতিশব্দ ছাড়া? এই দিয়ে তো আর নেশার থোরাগ মিটে না। 
        বৃষ্টির জঙ্গলে আলো করা কীটাহারী অর্কিডের সোউন্দর্য ও গন্ধের রাসায়নিক বিশ্লেষণ ছাড়া আমরা কি বা দিতে পারি? মৃগের নাভিমূল থেকে চুয়ে পরা অশ্রুর কাছে কী জীবনের কোনো শিক্ষা নেই? প্রতিভার অতল গভীর জটিলতা ও ব্যখ্যাহীনতার মুখোমুখি আসলে কবিতা কে আমি সাজাতে পারছিনা। কবিতার হৃদয়ের কাছে যেতে পারছি না। রাত জেগে জেগে খাটের নিচে ট্রাঙ্কে আমি যে প্রতিশোধের বোমা পুতে রেখেছি। সেখানে অণু পরমাণু ও নক্ষত্রপুঞ্জের সীমাহীন পদার্থময়তার মধ্যে হৃদয়বান ও মূল্যবোধ সম্পন্ন যে সতেজ কবিতা, তার আসন ঊর্ধবে। আমি জানি তাদের মধ্যে যে কাউকে যদি সামান্য বাদামের খোসার মধ্যে পুরে রাখা হয়, তবুও বিশ্বের সম্রাট হিসেবে আত্মপ্রকাশ করতে পারবে। অথচ আজকাল কবিতার বক্তব্য খোজা নাকি ভীষণ আনফ্যাশানেবল। আবহমান বাংলা চেতনার কাছে তার মূল্য তুচ্ছাতিতুচ্ছ। সচিত্র ছন্দের আবর্ত ও বিনাশের মাঝে কি চিরকালের কিছু নেই? নাকি সেখানে জীবনের অভিজ্ঞতাকে উগড়ে দেওয়া হয় না। কবিতায় আজ ক্ষমতার লড়াই। আজ লম্বা শাবল আর হাতুড়ি যার হাত, কিংবা পকেটে যাদের বারুদের গন্ধ, কবিতা আজ তাদের দলে। গভীর শূন্যতা আর সারসের পালক কিংবা সংজ্ঞাহীন আমের মুকুলের ঝরে পরার শব্দে যাদের ঘুম কেড়েছে , কবিতা তাদের ঘৃণা করে। নাহ, আজ আর বোধ হয় কবিতা লেখা হলো না।<br>   
        
    </p>
</div>
</body>
</html>