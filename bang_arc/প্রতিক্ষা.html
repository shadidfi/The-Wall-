<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>প্রতীক্ষা</title>
    <link rel="stylesheet" href="back1.css">
</head>
<body>
    <h1>প্রতীক্ষা</h1>
    <h2>-ক্যাডেট রিদওয়ান (৩০০৫) </h2>
    
    <div class="story">
    <p>
        নদীর ওপারের সঙ্গে যেদিন তার চেনা-শোনা, সে এক মজার ঘটনা। এপার হতে শুনতে পাই ওপারের আহ্বান। যেন পঝাড়ে ঘেরা ফুলবন তাকে ডাকছে, ভোরের পাখিরা তাকে ডাকছে, মহুয়া ফুলের ঘ্রাণে আকুল হওয়া মৌমাছি তাকে ডাকছে, শিশির ভেজা কোমল তৃণলতা তাকে ডাকছে। আর ডাকছে পুবের পাহাড়। <br><br>

        ওর সঙ্গী প্রাণীটাও চঞ্চলতায় সমান পারদর্শী। ডাক দিলেই ছুটে চলে আসে। ধবলী গায়ের ছানা। ওর বড়ো আদরের। ওরই সাথে খেলছে, লাফাচ্ছে, ফড়িং তাড়া করছে, দৌড় প্রতিযোগিতায় আনন্দে মেতে উঠছে। ছোটাছুটি করে ক্লান্ত দুজন নিবিড় শ্রান্তিতে গাছের ছায়ায় শুয়ে পরে। চোখে ঘুম নেমে আসে। গাছের শাখা গুলো পরম স্নেহে ঘুম পাড়ায়। ঘুম থেকে জেগে দেখে বেলা গড়িয়ে এসেছে। স্নিগ্ধ রবির আলোয় নদীর জল ঝলমল করছে। সে আলো প্রতিফলিত হয় তাদের চোখে মুখে। প্রফুল্ল চিত্তে কিশোর গেয়ে উঠে জন্মভূমির পরম প্রশান্তির গান। <br><br>

        হঠাৎ তার দৃষ্টি পরলো ঢোল-কলমির বেড়া দেয়া এক ছোট্ট কুটিরের দিকে। তার কিছু দূরেই এক বৃদ্ধা কলার কাঁদির ভারে পিঠ তার নুইয়ে পড়েছে। বৃদ্ধাকে দেখে কিশোরের কষ্ট হলো। তার কাছে গিয়ে বোঝাটা নিজের কাঁধে তুলে নিলো। বলল,<br><br> 

<br>‘একি বুড়িমা! এ বয়সে তুমি এতো ভার বইছো!’ –‘কি আর করবো বাছা। সংসারে যে আমার কেউ নেই। ছেলেটা থাকে কলকাতায়। তাই এই পোড়া সংসারে ভার আমাকেই বইতে হয়।’<br>
 –‘আর তোমাকে কষ্ট করতে হবে না। তোমার ছেলে যতদিন না ফিরবে, তোমার এই নাতনেই তোমার ভার বইবে।’<br>
  –‘তুই কে বাছা?’<br>
   –‘আমি? আমি কানাই। তোমার যেমন ভার নেবার কেউ নেই, আর তেমন ভার দেবার কেউ নাই।’<br>
   <br>
কানাই কলার কাঁদিটা দাওয়ায় রাখলো। একটু হেসে বলল, ‘আমি তবে আজ যাই ঠাকমা’ বুড়িমা বলে, ‘এতো তাড়া কিসের বাছা?’এইবেলা খেয়ে যাবে।’<br>
<br>
গ্রামের দুরন্ত কিশোর কানাই। বৃদ্ধা তাকে কিছুদিন আগেও গ্রাম্য মেলায় দেখতে পায়। গ্রামের বুক চিরে সে ঘুরে বেড়ায়। এ ওর সাথে কথা বলে। কোনো কিছুতে তার দুঃখ নেই। কানাইকে দেখে বৃদ্ধার মনে পরে তাকে ছেড়ে চলে যাওয়া ছেলে নিধিকান্তেরও আজ হয়তো এমন ফুটফুটে দুরন্ত একটি সন্তান রয়েছে। কানাই এর মাঝে যেনো সেই ছবি গুলো ভেসে উঠে, অনুভব করে কোনো চোখের দেখা না পাওয়া নাতি। কানাই আর আপত্তি করলো না। আজ গরুর দুধ দুইয়ে যে হাঁটে বেঁচতে যেতে হবে, সে কথা সে ভুলেই গেলো। বুড়ী দাওয়ায় শীতল পাটি বিছিয়ে দিলে সে বসে গেলো।<br><br>
বৃদ্ধা ভাত বেড়ে দিলো। পান্তা ভাত। সাথে লঙ্কা, পেঁয়াজ আর খানিকটা লবণ। কানাই পেট ভরে খেলো। বুড়ি বাছুরটাকেও বালতিতে করে পানি-ভাত দিলো। খেতে খেতে কানাই বুড়ির সব কথা শুনলো। তার বড় ছেলে বসন্ত রোগে মারা যায়। কাজের খোঁজে ছোটটা কলকাতায় চলে যায়। মাসে মাসে মাইনের কিছু টাকা পাঠায়। তবে গত দুমাস ধরে ছেলেটা কোনো টাকা পাঠাচ্ছে না। তাই বুড়িকে এই কদিন কলা বেঁচে খেতে হচ্ছে। কানাই বাড়ি ফিরল। দুধ দোয়ানো আর হলো না। আর দুধ বেঁচেই বা কি হবে? আজকের অন্ন তো তার জুটেই গেছে। রাতে ভিজে-চিড়ে খেয়েই থাকবে। কানাই রোজই যাচ্ছে বুড়ির বাড়ি। কখনো ঘাট থেকে পানি এনে দিচ্ছে, মাছ ধরে দিচ্ছে, ফল পেড়ে দিচ্ছে, বুড়ির ঘরের ভাঙ্গা বেড়া সাড়িয়ে দিচ্ছে। বুড়িও কানাইকে খুব আদর করে। বুড়ির অবলম্বন হয়ে কানাই এর ও সময় বেশ কেটে যায়। <br>
<br>
চৈত্র সংক্রান্তির দিন। গাঁয়ে মেলা বসছে। কানাই বলল,’’তুমি যাবে না ঠাকমা?’’ বুড়ী বলল, ‘’না রে, আমার কি আর সেই সাধ্যি আছে! মেলায় ভিড়ের ঠ্যালায় এ বুড়িকে আর দেখে কে! তাছাড়া মেলা তো তোদের জন্য।‘’ কানাই বলল, ‘’ঠিক আছে, আমি তবে তোমার জন্য মুড়কি নিয়ে আসবো।‘’<br>
<br>
বিকেলে মেলা থেকে বুড়ির বাড়ি গেলে বুড়িকে অতিরিক্ত আনন্দিত দেখে কানাই। কারণও বুঝা গেলো যখন কলকাতা হতে সদ্য আসা চিঠিটা বুড়ি কানাই এর হাতে দিলো। বুড়ি পড়তে জানে না। তাই কানাই কে বলল, ‘’পড় দাদুভাই, শুনি বাছা আমার কি লিখেছে?’’ কানাই চিঠিটার দিকে একবার চোখ বুলালো। চিঠিতে লেখাঃ-<br>

<div class="dot">
    <p>...............................................................................</p><br>
</div>
        <div class="letter"> 
        <br><p>
         ১৭/০৬, কলেজ স্ট্রিট, কলিকাতা<br>
         ২৩শে চৈত্র, ১৩৮৫<br>
         মহাশয়া,<br>
         অত্যন্ত দুঃখের সঙ্গে জানাচ্ছি যে, নিধিকান্ত এক সড়ক দুর্ঘটনায় মারা গেছেন। আমরা তার অকাল মৃত্যুতে শোকাহত। আমরা কলিকাতায় তার অন্ত্যষ্টিক্রিয়া সম্পন্ন করে অস্থি অতি- সত্বর আপনার নিকট প্রেরণ করবো।<br>
         <br>
         ইতি-<br>
         মহাশ্বেতা ইন্ডাস্ট্রিস কর্তৃপক্ষ।<br>
         <br>
         </P>
        </div>
        <div class="dot">
            <p>...............................................................................</p><br>
        </div>


<p>
কানাই থমকে গেলো। এ খবর সে বুড়িকে কেমন করে শোনাবে। একে তো হতদরিদ্র, তার উপর শেষ অবলম্বন টুকুই চলে গেলো। এ কষ্ট বুড়িকে কুরে কুড়ে খাবে। এর চেয়ে নরক যন্ত্রণাও যে অনেক ভালো। নিজেকে সামলে নিয়ে সে বলল, ‘হ্যা, এইতো লিখেছে- <br><br>
   মা, <br>
   তোমার আশীর্বাদে ভালোই আছি। কোম্পানীর ব্যবসা ভালো চলছে না। তাই টাকা পাঠাতে পারলাম না। <br><br>
   ইতি,<br>
   তোমার ছেলে নিধু।’<br><br><br>
বুড়ির হাসি মুখ পাণ্ডুর হলো। বলল,‘ ওই ক’টা দিন ই তো, অসুবিধে হবে না। কলা বেঁচে পয়সা জোগাড় করে নিবো।’ কানাই বাড়ি ফিরল। বুড়ির কথা ভাবতেই তার মন টা খারাপ হয়ে গেলো। রাতে ঝড় উঠলো। কালবৈশাখী। সাথে গুড়ি গুড়ি বৃষ্টি। গরুগুলো ভয়ে ডাকাডাকি করছিলো। রাতে কানাই এর ঘুম হয়নি। মাঝ রাত্রীতেও শুনেছে বাতাসের শো শো আওয়াজ। সকালে ঝড় থামলো। ঘর থেকে বেরিয়ে দেখে উঠানে বাবুই পাখুর বাসা সহ সুপারী গাছ টা ভেঙ্গে পরে আছে। বাশপাতা, গাছের ডালে ভরে গেছে উঠানটা। প্রথমেই বুড়ির কথা মনে পরলো কানাই এর। সাথে সাথেই সে দিলো দৌড়। <br><br>
স্যার, এই যে এদিকে স্যার। <br><br>
অফিসের কর্মচারী জহিরের ডাকে তার ঘোর ভাঙ্গে। বহুদিন পরে নিজের চার দেয়ালের ফ্ল্যাট আর যান্ত্রিক শহরকে পিছে ফেলে অফিসের প্রজেক্টে গ্রামে এসেছে জাকির সাহেব। আর সামনের উঠানে এক জীর্ণ বৃদ্ধ মহিলা ময়লা চাদর গায়ে পা ছড়িয়ে মুড়ি ভাজতে বসেছে। এক শিশু খুব যত্ন সহকারে টা তাকিয়ে দেখছে। <br>

    </p>
</div>
</body>
</html>