<!DOCTYPE html>
<html lang="en">
    <head>
        <meta charset="utf-8">
        <meta name="viewport" content="width=device-width, initial-scale=1.0">
        <title>SH Wallmagazine</title>
        <link rel="stylesheet" href="bro.css">
    
    </head>
    <body>
        
        <section>
            <input type="checkbox" id="check">
            <header>
                <div class="navigation">
                    <a href="bangla.html">বাংলা</a>
                    <a href="english.html">English</a>
                    <a href="courtesy.html">Courtesy</a>
                </div>

            </header>
            <div class="content">
                <div class="info">
                    <h2>Suhrawardy House Presents<br></h2><h3>তূর্যনাদ<br>
                    </h3>
                </div>
            </div>

            
        </section>

        <div class="starting">
            <h1>About</h1>
            <P>পলাশীর  প্রান্তরে শহিদ সারথি সিরাজের পরাজয়ের দীর্ঘশ্বাসে অস্তমিত হয়েছিল স্বাধীন বাংলার সূর্য। প্রায় দুশত বছরের ব্রিটিশদের অত্যাচার, নির্যাতন ও বৈষম্যের স্টিমরোলারে নিষ্পেষিত বাঙালি জাতির অব্যক্ত যন্ত্রনা এবং নিপীড়নের ক্ষোভ রূপান্তরিত হয়ে জনসমুদ্রে তোলে জাগরণের জোয়ার। সেই জোয়ারে পরাধীনতার সিন্ধু উপকূলে আছড়ে পড়েছিল বাঙালি জাতিসত্তার দ্রোহের গর্জন। সাতচল্লিশের দেশ ভাগের  সময় বাঙালিরা সূর্যোদয়ের মিথ্যে আলো দেখেছিল ঠিকই তবে সেই অদৃষ্টের  স্বপ্নভঙ্গ হয় যখন শুরু হয় পাকিস্তানি দোসরদের সর্বক্ষেত্রে বৈষম্যমূলক আচরণ এবং সুবিচার সুশাসনের প্রহসন। মর্মবিদ্ধ হরিণীর মতো বিধ্বস্ত বাঙালি জাতির চেতনাকে জাগ্রত করতে প্রয়োজন ছিল এক অক্ষয় নিনাদের। 
<br><br>
অকস্মাৎ অশনি ঝঞ্ঝায় যেমন উদ্বেল রূপ ধারণ করে নীরব বারীন্দ্র, ঠিক তেমনি বঙ্গবন্ধুর ৭ই মার্চের বজ্রনাদ নিপীড়িত বাঙালির হৃদয়ে তুলেছিল প্রতিবাদের লহর। নবীন রক্তে প্রাণস্পন্দন এবং আশার সঞ্চার বাঙালির নতুন মানচিত্র পাওয়ার স্বপ্নকে করেছিলো আরও প্রগাঢ়। তাইতো পদে পদে শোষিত ও বঞ্চিত বাঙালিদের ক্ষোভের কার্তুজ চুরমার করে দেয় সকল বাঁধার দেয়াল। জীবনের মায়া তুচ্ছ করে ফেলে আসা শিল্পীদের স্বাধিকার ধ্বনির জন্য, বেতারে কান পেতে চরমপত্র শোনা ছেলেটির মুখের হাসির জন্য অথবা মায়ের জন্য বীর সন্তানের রেখে যাওয়া চিঠিতে ফিরে আসার মিথ্যে অঙ্গীকারের জন্য হলেও স্বাধীনতা তোমাকে আসতেই হবে এই বাংলায়। আর সেই বহুল প্রতীক্ষিত স্বাধীনতাকে নীড়ে ফেরাতে তিমির রাত্রিতে পাড়ি দিতে হয়েছিল এক রক্তের সাগর। বায়ান্নোর রক্তিম ফাগুন, ৫৪ এর যুক্তফ্রন্ট, ৬২এর শিক্ষা আন্দোলন, ৬৬ এর মুক্তির সনদ, ৬৯ এর গণঅভ্যুত্থান, ৭০ এর নির্বাচন থেকে সর্বশেষ একাত্তরের মহান আত্মোৎসর্গ, সবকিছুর মূলেই ছিল এক অবিনাশী হুঙ্কার। জীবনানন্দ দাসের শঙ্খচিল- শালিকের মতো চিরায়ত সেই সুর যুগে যুগে প্রতিধ্বনিত হয়ে বারবার ফিরে আসে এই বাংলার সবুজ চত্বরে। 
<br><br>
হাজার উত্থান পতন পেরিয়ে এই নিরন্তর জয়যাত্রার পেছনে প্রোথিত আছে বাঙালি জাতিসত্তার এক অবিনাশী প্রকম্পন যা যুগে যুগে প্রতিধ্বনি তুলে বাঙালি জাতির চেতনায় জাগিয়েছে প্রেরণা ও দেশপ্রেম । আজ দেশের মাটিতে কান পাতলে আর শোনা যায় না দারিদ্র্যে অভিশপ্ত শিশুর ক্রন্দন, ক্ষুধার্ত পথশিশুর আর্তনাদ কিংবা নিরক্ষরতায় আক্রান্ত জনসমাজের ভোগান্তির হাহাকার। নিস্তেজ শীতের পর কোকিলের কুহুতানে সুরভিত পুষ্পমঞ্জরীর সজীবতা দিয়ে যাচ্ছে বসন্তের আগাম বার্তা। এই দিন বদলের নেপথ্য কারিগর সেই একই প্রাচীন মন্ত্রধ্বনি যা প্রাণে প্রাণে আলোড়ন তুলে বেরিয়ে আসছে সুকান্তের অগ্নিঝরা কবিতায়, উদ্দাম তারুণ্যের শঙ্কাহীন চিত্তে কিংবা ক্লান্ত বৃদ্ধের সাহসী স্মৃতিচারণের মাধ্যমে । 
<br><br>
ব্রিটিশবিরোধী আন্দোলন থেকে একাত্তরের রণাঙ্গন পর্যন্ত বাঙালিদের দিশারী ছিল এই অবিনাশী গান। আজ উন্নয়নের অদম্য অগ্রযায়ার অগ্রদূত সেই একই সুরসপ্তক। এমনকি ভবিষ্যতে বঙ্গবন্ধুর স্বপ্নের সোনার বাংলার ভিত্তিও হবে সেই বজ্রনাদ। এই চিরন্তন নিনাদ বাংলা মায়ের সঙ্গে একাত্ম হয়ে যেনো রূপ নিয়েছে বিস্তর সমুদ্রসৈকতে আছড়ে পড়া ঢেউয়ের শব্দে, তপোবনে পাখির কলরবে আবার ঘোর কাল বৈশাখীর অকস্মাৎ বজ্রপাতে । নীরব নিসর্গের অপরূপ সৌন্দর্যে যেন নিবিড়ভাবে লুকিয়ে আছে এই অপেক্ষমাণ নিনাদ। যখনি বাঙালি জাতির জয়যাত্রা থমকে দাঁড়াবে তখনি সময়ের তাগিদে ইতিহাসের পুনরাবৃত্তি করে সাধারণের ভিতর থেকে বেজে উঠবে বাঙালি জাতিসত্তার এক অম্লান মহানিনাদ। এই চিরন্তন, শাশ্বত ও চিরঞ্জীব সত্যের ডাকে সাড়া দিয়েই আমাদের আয়োজন, সোহরাওয়ার্দী হাউস নিবেদিত -
<br><br>
তূর্যনাদ
<br><br>
-এক চিরায়ত আহ্বান </P>
        </div>

        
    </body>
</html>

